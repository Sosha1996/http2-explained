# ۴. به‌روز‌کردن HTTP

اگر پرتکول بهینه‌شده‌ای وجود داشت بهتر نبود؟ اگر...

۱. کمتر به تأخیر حساس بود
۲. مشکل Piplining و پیشتاز مسدود‌کننده‌ی صف را حل می‌کرد
۳. نیاز به ایجاد چندین اتصال به هوست‌نیم‌های مختلف را از بین می‌برد
۴. با همین قالب URIها و محتوا کار می‌کرد
۵. و در کارگروه IETF ساخته شده باشد

## ۴.۱. IETF و کارگروه HTTPbis

IETF که مخفف Internet Engineer Task Force است، یک سازمان است که استانداردهای اینترنتی را در سطح پرتکول، توسعه و نگهداری می‌کند. آن‌ها به خاطر سری استانداردهای RFC که TCP, DNS, FTP و بهترین آن‌ها HTTP را تعریف می‌کنند، شناخته شده‌اند، همچنین تعداد دیگری پرتکول که هیچ‌گاه استفاده نشدند.

در IETF، کارگروه‌هایی با دید محدود و با یک هدف مخصوص تعریف می‌شوند. آن‌ها یک چارتر شامل رهنمودها و محدودیت‌ها برای چیزی که می‌خواهند تولید کنند ایجاد می‌کنند. هرکسی اجازه دارد که به بحث و توسعه وارد شود. هر کسی که وارد می شود و چیزی می‌گوید اهمیت یکسانی دارد و بر روی خروجی همان تأثیری را می‌گذارد که هر کسی ممکن است بگذارد، با درنظر‌گرفتن اندکِ شرکتی که برای آن‌ها کار می‌کنند.

کارگروه HTTPbis در تابستان ۲۰۰۷ با وظیفه‌ی به‌روزرسانی استاندارد HTTP 1.1 شکل گرفت. در این گروه، بحث‌هایی درمورد نسخه‌ی بعدی در اواخر سال ۲۰۱۲ شکل گرفت. به‌روزرسانی HTTP 1.1 در سال ۲۰۱۴ تکمیل شد و نتیجه‌ی آن استاندارد [RFC 7230](https://tools.ietf.org/html/rfc7230) شد.

ملاقات نهایی درونی کارگروه HTTPbis در شهر نیویورک در ابتدای ژوئن ۲۰۱۴ برگزار شد. بحث‌های باقی‌مانده و روندهای IETF برای گرفتن خروجی RFC به سال بعد کشیده شد.

برخی از بازیگران اصلی در زمینه‌ی HTTP در این جلسه غایب بودند. نمی‌خواهم هیچ شرکت خاصی را اشاره کنم، ولی به وضوح برخی از این بازیگران در اینترنت به نظر می‌آید که با IETF به تنهایی مشکل ندارند، بدون این‌که این شرکت‌ها دخالتی در روند کار IETF داشته باشند...

### ۴.۱.۱. قسمت bis نام کارگروه

کارگروه را به نام HTTPbis می‌خوانند، پسوند bis از [پسوند زبان لاتین به معنای دو](http://en.wiktionary.org/wiki/bis#Latin) گرفته شده است. Bis همچنین به عنوان پسوند کارگروه‌هایی که قصد دارند روی نسخه‌ی دوم چیزی کار کنند اطلاق می‌شود.

### ۴.۱.۲. http2 از SPDY آغاز شد

[SPDY](http://en.wikipedia.org/wiki/SPDY) پرتکولی است که توسط گوگل توسعه داده‌شد و منتشر شد. آن‌ها‌ این پرتکول را در یک محیط باز توسعه دادند و از همه برای مشارکت در آن دعوت کردند ولی این واضح است که آن‌ها از یک پیاده‌سازی برای مرورگرهای وب سود می‌برند.

هنگامی که گروه HTTPbis تصمیم گرفت که وقت کار بر http2 فرارسیده، SPDY قبلا ثابت کرده بود که یک مفهوم کارا است. حتی نشان داده بود که قابلیت قرارگیری بر روی اینترنت را دارد و ارقام و آمار بسیاری مبنی بر این امر منتشر شده بود. http2 کار خود را با پیش‌نویس SPDY/3 آغاز کرد که به تبدیل به پیشنویس-۰۰ http2 با مقداری جایگزینی تبدیل شد.